<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>HW</title>
</head>
<body>
    <p>
        В късна нощ — преди години — сам над книгите старинни,<br>
        безотраден, вниквах, жаден, в знания незнайни тук; —<br>
        скръбен, търсех без сполука мир във тайната наука —<br>
        но оборен в сънна скука, чух внезапно бавен звук.<br>
        "<i>Някой гост навярно чука — казах, вслушан в тихий звук. —<br>
            Някой гост — и никой друг!</i> "<br>
    </p>

Бе декемврий — помня още! — Мрак и мраз от всички нощи; —
от камина блед отблясък пред прага береше дух. —
В скръб деня аз чаках всуе! Без надежда пак да чуя
с благовест и алилуя името <i>Ленора</i> тук!
Светлото и рядко име, що шепне вече тук
на земята — никой друг!

А пурпурните коприни на завесите старинни
пълнеха нощта пустинна с ужаси при всеки звук.
Примълнял до изнемога, в зло предчувствие, в тревога,
аз се ободрявах строго: — „Някой гост дошъл е тук!
Туй е някой гост нечакан, закъснял без покрив тук;
някой гост — и никой друг!“

И дори с внезапна дързост тръгнах към вратата бързо,
като казах: „Извинете! Да! Дочух аз смътен звук; —
но унесен дремех в скука, а тъй слаб и тих бе звука,
че когато се почука, аз не се опомних тук…“ —
И отворих, за да видя кой тъй късно чука тук? —
Вън бе мрак — и никой друг!

И в бездънний мрак загледан, трепнех вцепенен и бледен
в странни сънища, що никой смъртен не познава тук.
Но отекна в миг в простора като звук на бог от хора
глух и тъжен зов <i>Ленора</i> — от скръбта ми свят отзвук.
То бе моят зов <i>Ленора</i> — и на него чух в отзвук
само ек — и никой друг!
</body>
</html>